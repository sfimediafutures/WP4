INFO: Denne serien er basert på historier fra fire menn som arbeider i Oslos finansmiljø i dag, samt oppfølgende samtaler med kvinner i miljøet, finansaktører, eksperter og Økokrim. 

ADAMS TELEFONSVARER: Du har kommet til Adam Veile. Legg igjen en beskjed. 

INFO: Mozambique, Afrika To dager tidligere 

PHILIP WESSEL WIERLAND: Det er også en måte å starte dagen på. 

ADAM: Du burde prøve en gang. 

P.W. WIERLAND: NordVest Salma kommer til å kjøpe opp Salma King. Salma King eier også 50 % av Canadian Salmon og en konsesjon på 11 farmer i Chile. Så til sammen så kommer de til å få et slaktevolum på 400 000 tonn. Så de blir størst i verden. Akkurat nå står aksjen til Salma King i 72 kroner, men når dette her kommer ut, så vil jeg tro 160. 

ADAM: Når da? 

P.W. WIERLAND: De forhandler nå. Offentlig om et par uker, tenker jeg. Hvis alt går som det skal. 

ADAM: Har de både oppkjøpet og fusjonen? 

P.W. WIERLAND: Mora og dattera, ja. 

P.W. WIERLAND: Hvordan får vi infoen? Det er vi som har forhandlingene, og så er det jeg som setter opp kontrakten. Jeg vil være med. 

ADAM: Hvor mye? 

P.W. WIERLAND: Ti mill. 

ADAM: Den kommer ikke til å stoppe på 160. Jeg skal pushe den opp i 220 før de andre stakkarene skjønner at de kommer for sent. 

P.W. WIERLAND: Gleder meg, selv om jeg tror kanskje 220 er litt urealistisk. 

ADAM: Du er ikke ambisiøs nok. Det er derfor du kjører rundt i en elektrisk kjerringbil fra drittlandet Belgia. 

P.W. WIERLAND: Jeg er i hvert fall ikke den av oss som flyr rundt i skauen om morgenen for å prøve å se ut som en 20-åring. 

ADAM: Hvordan vil du ha pengene? 

P.W. WIERLAND: Jeg har noe jævla stygg kunst du kan få kjøpt. 

ADAM: Jeg er antakelig veldig dårlig på kunst, så jeg betaler gjerne overpris. 

P.W. WIERLAND: Det er det som er så fint med deg, Adam. Du er så forståelsesfull. 

ADAM: Det er du nok den eneste som syns. Takk og lov. 

P.W. WIERLAND: Jeg holder deg oppdatert. 

INFO: Balanse Norsk VIP rehab, Portugal 

REHAB LEGE : William, hvordan har du det? 

WILLIAM : Det går fint. 

REHAB LEGE : Det er godt å høre. Så vi er klare til å dra tilbake til den virkelige verdenen? 

REHAB LEGE : Jeg tror det. 

REHAB LEGE : Ny dress, ser jeg. 

WILLIAM : Ja, ny rustning. 

REHAB LEGE : Forhåpentligvis trenger du ingen rustning denne gangen. Bilen din er her etter lunsj for å kjøre deg til flyplassen. Men jeg vil gjerne gi deg en siste tale, fordi jeg vil at du skal huske hvorfor du kom hit i utgangspunktet. 

REHAB LEGE : Det motsatte av avhengighet er ikke edruskap. Det motsatte av avhengighet er kontakt. Mennesker har et naturlig behov for å knytte bånd, og når vi er lykkelige og sunne, knytter vi bånd til hverandre. Men hvis du ikke klarer det, fordi du er isolert eller slitt ned av livet, da knytter du bånd til noe som gir deg en følelse av lettelse. 

REHAB LEGE : I ditt tilfelle, alkohol og kokain. Du må gi slipp på de tingene som støter deg bort, og knytte bånd til de tingene som gir deg en følelse av kontakt. Jeg vil at du skal tenke på det når du er hjemme, ikke bare her. 

WILLIAM : Jeg har tilbrakt fire måneder på et mentalsykehus, jeg har vært her i tre måneder. Jeg har tenkt mer enn de fleste gjør på ti år. 

REHAB LEGE: Så du er klar nå? 
WILLIAM        : Ja. 

REHAB LEGE : Lykke til. 

ADAM: Hallo? Alt vel der nede?

JEPPE: Å, ja da. 

ADAM: Er Henrik også der? 

JEPPE: Han har jeg ikke sett siden i går, du. Han er borte. Han brukte jo kukken som kompass som vanlig. 

ADAM: Ikke verdens beste navigatør. 

JEPPE: Jeg vil ikke akkurat bruke Henrik og kukken hans til å drive med orientering. 

ADAM: Du, liker du laks? 

JEPPE: Gladlaks? 

ADAM: Den var billig, selv til deg å være. 

JEPPE: Noe må være billig med meg også. Hva er det med laks? 

ADAM: Det er jævlig mye penger, det er det det er. 

JEPPE: OK, jeg ringer deg opp senere. Jeg skal forte meg litt her, rekke det flyet, og så må jeg finne Henrik. Ha det. 

HENRIK: Hallo? 

LEGE, HELSESTASJON: Du har litt ujevn fosterrytme. Hopper over noen slag, da. Det blir det litt riktigere å si. 

HERMINE: Men det er ikke farlig? 

LEGE, HELSESTASJON: Nei da. I utgangspunktet ikke. Men du er i syvende måned. Jeg ser her at dette har pågått siden femte, så det kan være veldig lurt å få det sjekket. Så lenge du holder deg i ro og ikke blir stresset, så skal det her gå veldig fint. Vil du bare se at dette er riktig? 

HERMINE: Ja, stemmer det. Takk. 

PORTIERE PÅ HOTELL : Hallo, sir. 

HENRIK : Kan du få dette pakket i plast og levert til rom 4052, takk? 

PORTIERE PÅ HOTELL : Selvsagt, sir. 

HENRIK         : Det er en gnu. 

HENRIK: Kos deg

PORTIERE PÅ HOTELL: Takk, sir. 

JEPPE: Kledd for anledningen, Henrik. Dette kler deg. Så hyggelig at du kom til frokost. Og hvor ble det av deg i går? Sist jeg så deg, så sto du i baren og skulle ta ut noen penger, sammen med hun som sto i døra, hvis det hjelper. 

HENRIK: Jeg husker bare at det luktet svette, og at jeg var veldig våt. Jeg har akkurat krabbet rundt på alle fire etter et brukt kondom. Det er det jeg har gjort. 

JEPPE: Fant du dongen? Nei. OK, la meg hjelpe deg. For å si det sånn, hvis det er hun samme, så var hun ung, men søt. 

HENRIK: Hvor ung snakker vi her? 

JEPPE: Hun var nok over 16, hvis det er det du tenker på. For her er aldersgrensen 12, så du har egentlig pult en gammel dame. Din gris! Har du tatt Truvada? 

JEPPE: Hva er det? OK, jeg skjønner. Du har tatt malariavaksine, stivkrampe, og dysenteri. Men du tok ikke PEP! HIV-vaksine. Men si det sånn, du har brukt dong, du bare fant den ikke. 

HENRIK: Jeg må jo det. Jeg må ha gjort det. Helt sikker, jeg pleier jo det. 

JEPPE: Klart du har brukt det. Du pleier jo det. Du er kjempegod på å bruke dong. Vet du hva? Nå pakker vi bagen, kommer oss av gårde til flyplassen. Og så få i deg nok hvitvin så du kommer i vater. Yes! I verste fall så har du bare satt barn på et barn. 

HERMINE: Dette er Hermine Veile som ringer. Dere sa at dere skulle gi beskjed til de som hadde søkt på stillingen i går, så derfor så tenkte jeg at jeg kanskje skulle... 

MANN PÅ TELEFON : Om ikke du har hørt noe, så er du ikke videre. 

HERMINE: Vet du om det er noen andre stillinger som kommer til å åpne seg opp i nær fremtid, eller? 

MANN PÅ TELEFON : Nei, men det kan jo komme. Jeg har søknaden din her. Jeg ser forresten det mangler en CV. Så hvis du kan sende den, så har jeg den i hvert fall. 

HERMINE: Ja, det kan jeg gjøre. Greit, takk skal du ha. 

MANN PÅ TELEFON : Ikke noe problem. Ha det bra. 

WILLIAM: Hallo! Jeg så meldingen din. Når tenker du at vi skal kjøre på? 

ADAM: Jeg sier fra. Jeg ville bare si velkommen hjem og høre om du var klar for å jobbe. Har du savnet det? 

WILLIAM: Hva? Jobben? 

ADAM: Du var jævlig god til det. 

WILLIAM: Jeg er god på det. Nå har hjernen min vært på ekspedisjon på egen hånd, nå går det bra. Nå er vi venner igjen. 

ADAM: Du og hjernen din? 

WILLIAM: Hvordan går det med deg og kona di? 

ADAM: Der tror jeg du og hjernen leder. Du da? 

WILLIAM: Nei, altså Celine, hun er så fornøyd så. Den siste gangen hun var der nede og besøkte meg, så var det helt sånn forelsket stemning. Kombinasjonen av at jeg er frisk, selvfølgelig, men også at hun har skjønt hvor jævlig lite penger som kommer inn når jeg ikke er hjemme. Så la oss si hun er 20 prosent glad i meg og 80 prosent fattig. 

ADAM: Du, et øyeblikk. 

WILLIAM: Barna er ikke her? 

CELINE: Nei, de er hos mamma. Jeg tenkte at vi kunne ha litt sånn... 

WILLIAM: Skal vi ta et møte på det? 

ADAM : Ja, det kan vi gjøre. Jeg sender resten. 

WILLIAM: Supert! Bare fortell meg hvor og når, så er jeg der. Ha det! Jeg skal bare... Kommer! 

CELINE: Altså, du ser så bra ut. 

CELINE: Takk. Du også. Shit, altså. Du har gjort det fint her, og... Hvorfor var ikke barna her, sa du? Nei, jeg tenkte at vi kunne være litt alene sammen. Bare ha en romantisk middag. Litt sånn som vi pleide. Feire litt. Ja. 

WILLIAM: Bra! Jeg skal bare gå og hente bagasjen. 

ADAM: Hvorfor er jeg her? 

HENRIK: Fordi jeg bor her i natt. Tomine tror at jeg lander i morgen. Jeg har et par ting jeg må ordne opp i. Kan vi snakke om noe annet? 

ADAM: Ja, jeg har ikke spurt. Skjøt du noe? 

HENRIK: Jeg ventet seks dager på å skyte en løve, men så ble jeg til slutt litt lei av å vente, så jeg bare skjøt en gnu. 

ADAM: En gnu? Altså en slags ku i prinsippet? 

HENRIK: En stygg ku. Men noe måtte dø, det måtte bare skje. Sånn er det bare. Den blir stoppet ut der nede, så får jeg den sendt oppover etter hvert. 

ADAM: Hele? 

HENRIK: Ja, Adam. Jeg tenkte jeg skulle ha en hel gnu hengende på kontoret. Det syns jeg er veldig in. Du er ikke noen jaktmann, er du det? 

ADAM: Ikke etter dyr, penger derimot. 

HENRIK: Jeg har snakket med Jeppe, han har gitt meg en oversikt. Hvorfor er du så sikker på det her? 

ADAM: Kom igjen, alle har noe på noen. Jeg har noe på alle. Verdens eldste valuta. 

HENRIK: Fitte er verdens eldste valuta, det vet du veldig godt. 

ADAM: Jeg vet én ting, og det er at denne kursen skal opp, noe så inn i helvete. Jeg trenger ditt fond sammen med mitt for å drive kursen når jeg setter i gang når det blir offentlig. Du får dette på sølvfat, det er ferdig. Hva faen? Skjerp deg! 

HENRIK: OK! Hvor mye er det du vil sette ved siden nå? 

ADAM: 40 mill. 

HENRIK: Fordelt på hvor mange? 

ADAM: Alle tantene jeg har. 

HENRIK: Og når er det det her skjer? 

ADAM: Jeg sier fra.

HENRIK: Du sier fra. 

ADAM: Når vi snakker om å ha noe på hverandre, hvordan går det med vårt kommende barn? Har du hørt noe? 

HENRIK: Nei, jeg trodde det var ditt. 

ADAM: Ja, det er det, på papiret. Jeg betaler i alle fall for det. 

HENRIK: Allerede? 

ADAM: Ja, det er fortsatt sånn. 

HENRIK: Herregud. 

ADAM: Nei, jeg har heller ikke hørt noe på en stund. Jeg får ikke lov av politiet å ringe henne, så jeg må tenke på det. Jeg føler at jeg burde tatt kontakt. Ta kontakt på en måte, jeg har ikke bestemt meg hvordan. 

HENRIK: Men ellers så går det greit, eller? 

ADAM: Det er ekstremt stille i blant når jeg kommer hjem, bare. 

HENRIK: Jeg ringer deg i morgen, jeg. Jeg må sove. 

ADAM: Er du syk eller? Du ser litt... 

HENRIK: Nei. 

ADAM: Det går fint. Hei! 
HENRIK: Ha det! 

JEPPE: Hei! Pappa er hjemme! 

JEPPE: Hallo? 

SEBASTIAN: Rolig, Jeppe. Vi må prate om det her, OK? 

MILLE: Jeppe, nei! 

MILLE: Nei!
JEPPE: Sett deg! Sitt! 

MILLE: Unnskyld. Tomine sa dere skulle komme hjem i morgen. 

JEPPE: Hva gjør barna? 

MILLE: De er på kino med Ling. Unnskyld, jeg... Hvor er det du skal hen? 

JEPPE: Slenge ham i en jævla taxi. Gå opp og dusj. 

WILLIAM: Det her ser jo utrolig deilig ut. 

CELINE: Kan jeg si en ting? Uten at du syns det er helt sånn svulstig. 

WILLIAM: Absolutt. 

CELINE: Det er bare helt utrolig å se deg nå. Altså, jeg har jo sett deg sånn gradvis, men å se deg sitte her nå... Det var en stund jeg trodde du kom til å dø. Så prøvde du jo til og med. Med rus også. Nå sitter du jo her, og så er det... Det er som at du er bare... Han som jeg forelsket meg i. Det er som at det ikke har skjedd, plutselig. 

WILLIAM: Ja. Pim, hvor er hun? 

CELINE: Hun jobber ikke her mer. Det har jeg jo sagt til deg. 

WILLIAM: Nei, jeg tror ikke det. 

CELINE: Nei, hun... Hun sluttet for noen måneder siden. Jeg tenkte det var best for deg at det ikke var så mye her som minnet deg om... Om alt det som har vært. 

WILLIAM: Gutta var jo glad i henne, da. 

CELINE: Ja da, men det fins jo andre, liksom. Vi har en her nå som kommer her på dagtid, men som ikke bor her. 

WILLIAM: Hva heter hun da? 

CELINE: Gong, eller noe sånt. 

CELINE: Og nå da? Tenker du å begynne å jobbe med en gang, eller? 

WILLIAM: Ja. Og du vet, for investorer og sånn, så kommer jo jeg alltid til å være... Det var jo egentlig... Det var du som sa det best, egentlig. Han som skjøt seg, men ikke greide det. Jo, men altså, sånn er det. Jeg er mere over på aksjer jeg nå. Så har jeg begynt å bygge opp porteføljen igjen. Fått meg kontor og selger unna en del eiendom. 

CELINE: Hør på deg, da. Nå er dere i gang allerede. 

WILLIAM: Det er... Det er en del av det programmet som jeg følger. Gjøre mer av det som jeg liker, og kvitte meg med det som gjør at jeg føler meg isolert. 

CELINE: Smart. 

CELINE: Hva?
WILLIAM: Nei, ikke noe. 

CELINE: Du, slutt da. 

WILLIAM: Jeg bare... Jeg bare lurer på hvordan du kommer til å ta det. 

CELINE: Hva da? 

WILLIAM: Jeg har bestilt en flyttebil som kommer i morgen tidlig. Og nå skal du flytte ut. Huset står jo på meg. Det er særeie, det vet du. Og barna, de blir også her. Madelen, hun får du beholde til hun er ferdig med å amme, og så er det rett hit med henne også. Jeg har fått en oversikt og dokumentasjon på reseptene dine fra legen din, eller legene. Så det er ikke noen sjanse, Celine, for at du får noe foreldrerett, så det kan du bare glemme med gang. 

WILLIAM: Hva? Hvorfor? Oi, nå ble det mye spørsmål. Nå ble det veldig mye spørsmål. Altså, hvordan? Med legen, tenker du på? Han betalte jeg. Og hvorfor? Du var vel ikke her da, når jeg trengte deg. "Hva" det vet jeg ikke hva du mener, men flyttebilen den kommer i morgen. Du kan godt få pakke selv, men nå er du litte gran i sjokk, ikke sant? Så da kan jeg få de til å pakke for deg. Så kan du få sove her i natt, det går helt fint. Og så ser vi da, vet du, framover, om du kan få noe lommepenger. 

MILLE: Unnskyld. 

JEPPE: Jeg jobber mye, og jeg reiser mye. Jeg er ikke noe flink til å gi deg oppmerksomhet. Den oppmerksomheten du fortjener. Du fortjener å bli sett. Vet du hva? Hør nå her. Han kameraten hjemme med halen mellom beina, han kommer ikke til å ringe deg mer. 

MILLE: Nei. 

JEPPE: Så snakker vi ikke noe mer om han. 

MILLE: Nei. 

JEPPE: Vi er en familie. 

MILLE: Ja. 

JEPPE: Familie holder sammen. 

MILLE: Ja. 

JEPPE: Ikke sant? Og barna, de skal slippe dette her. Slippe de greiene her. OK? OK. 

JEPPE: Jeg stikker opp til Victoria nå, jeg. Så sitter jeg med henne til hun sovner. Og når jeg kommer ned igjen, så snakker vi ikke noe mer om dette. Nå er det punktum. OK? Det er du og meg. 

MILLE: Jeg og deg. 

JEPPE: Du og meg. 

JEPPES DATTER: Er det annerledes i Afrika? 

JEPPE: Ja. Altså, Afrika, det er jo kjempesvært. Det er jo deler av det som er ganske likt sånn som vi har det her, og andre deler som er en helt annen verden. 

JEPPE: Noen har veldig mye, og det er noen som ikke har noen ting. Noen steder er det veldig vakkert, det er frodig. Andre steder så er det helt dødt. 

JEPPE: Og noen steder så er det slum, og rett ved der det er slum, så er det noen fine strender og flotte hotell. 

JEPPES DATTER: Kan vi dra dit en gang? 

JEPPE: Det kan vi helt sikkert. Nå må du sove. 

JEPPES DATTER: Kan du sitte her litt? 

JEPPE: Ja ja, jeg sitter her til du sovner. 

GOOGLE SØK: AIDS – Nigeria 

JEPPE: Hei, Henrik! Hvordan går det? 

HENRIK: Hadde ikke du en bra lege? 

JEPPE: Ja, han er bra, han. Han er medgjørlig. Hva tenkte du på? 

HENRIK: Jeg må jo få sjekket meg før jeg drar hjem. De kan sikkert ta en hurtigtest, eller noe. 

HENRIK: Du vet, du kan fint leve med HIV. Det er ikke så mange som dør av det om dagen. Du mister bare tennene. Kan vi finne ut om jeg har det her først før vi skal prøve å bruke det her som en slags trøst? 

JEPPE: OK. Sov godt. 

HENRIK: Takk. Ha det. 

ADAMS TELEFONSVARER: Du har kommet til Adam Veile. Legg igjen en beskjed. 

ADAM: Så hyggelig at du ville komme. Jeg visste ikke om du ville komme. 

HERMINE: Hva faen er det du driver med, Adam? 

ADAM: Jeg får ikke ringe deg, men siden jeg beholdt kameraet, så tenkte jeg... Fint å se at du fortsatt bryr deg. Vil du ha et halvt glass vin? Vil du heller ha juice? Jeg kan lage en smoothie. 

HERMINE: Er du blitt fullstendig sinnssyk? 

HERMINE: Herregud! 

